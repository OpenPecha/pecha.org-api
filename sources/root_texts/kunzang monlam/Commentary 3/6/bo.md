direction: ltr

(གསུམ་པ་འབྲས་བུ་མངོན་དུ་འགྱུར་ཚུལ་ནི།) {ཁམས་གསུམ་སེམས་ཅན་}སོགས་རྐང་བ་བཅུ་ལས། (རྟོགས་པའི་ཆོས་དབྱིངས་གཞི་འབྲས་དབྱེར་མེད་དུ་བསྟན་པ་ནི།) ཕུང་ལྔའི་སྒྲིབ་བཅས་སེམས་ཅན་གྱི་ཆོས་ཉིད་རྣམ་དག་དང་། ཕུང་ལྔའི་སྒྲིབ་བྲལ་ཆོས་ཉིད་ཀྱི་རང་བཞིན་སངས་རྒྱས་ཀྱི་རྣམ་དག་གཉིས་ཀ་རྣམ་པ་ཐམས་ཅད་མཁྱེན་པ་ལས་འདས་པར། 

<68>མདོ་སྡུད་པ་ལས། | [གཟུགས་ཀྱི་དག་པ་འབྲས་བུ་དག་པར་ཤེས་པར་བྱ།། | འབྲས་བུ་གཟུགས་དག་ཐམས་ཅད་མཁྱེན་ཉིད་དག་པར་འགྱུར།། | ཐམས་ཅད་མཁྱེན་ཉིད་དག་དང་འབྲས་བུ་གཟུགས་དག་པ།། | ནམ་མཁའི་ཁམས་དང་འདྲ་སྟེ་དབྱེར་མེད་གཅད་དུ་མེད།།] | ཅེས་གསུངས་པ་བཞིན།

<68>{ཁམས་གསུམ་སེམས་ཅན་ཐམས་ཅད་ཀུན་}ལ་གནས་པའི་རིག་པ་བདེ་གཤེགས་སྙིང་པོ་ལ་{ཀུན་གཞི}འི་སྒྲ་བཞག་པ། 

<68>མདོ་ལས། | [སྙིང་པོ་དེ་ལ་ཀུན་གཞིའི་སྒྲས།། | དེ་བཞིན་གཤེགས་པས་བསྟན་པར་མཛད།།] | ཅེས་པ་

<68>དེ་ཉིད་འབྲས་བུ་བདེ་བར་གཤེགས་པའི་གོ་འཕང་མངོན་དུ་མཛད་པའི་{སངས་རྒྱས་}ཀུན་ཏུ་བཟང་པོ་{ང་དང་}ངོ་བོ་{མཉམ་}སྟེ། བསལ་བཞག་མེད་པའི་ཆོས་ཉིད་ཀྱི་ངོ་བོ་ཡིན་པའི་ཕྱིར་རོ། །
