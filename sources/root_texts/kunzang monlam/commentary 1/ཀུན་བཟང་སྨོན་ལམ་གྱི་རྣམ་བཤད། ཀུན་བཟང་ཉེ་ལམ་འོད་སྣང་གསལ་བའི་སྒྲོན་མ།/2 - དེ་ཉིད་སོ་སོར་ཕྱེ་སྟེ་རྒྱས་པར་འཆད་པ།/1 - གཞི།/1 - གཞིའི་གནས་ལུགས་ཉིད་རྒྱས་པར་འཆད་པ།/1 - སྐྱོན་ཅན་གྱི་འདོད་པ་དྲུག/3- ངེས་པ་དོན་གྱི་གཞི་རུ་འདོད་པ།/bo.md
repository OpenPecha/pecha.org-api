direction: ltr

<5>(གསུམ་པ་ངེས་པ་དོན་གྱི་གཞི་རུ་འདོད་པ་ཡང་འཁྲུལ་སྟེ།) གཞིའི་དོན་རྟོགས་ནས་ངེས་སམ། མ་རྟོགས་པར་ངེས། དང་པོ་ལྟར་ན། གཞིའི་གནས་ལུགས་རྟོགས་ན་དྲི་བྲལ་གྱི་ལམ་གྱི་མཐུས་འབྲས་བུ་ཉིད་དུ་འགྱུར་བ་ལ། གཞི་རུ་འདོད་པ་འགལ། གཉིས་པ་ལྟར་ན། གཞི་འཁོར་བར་ངེས་པ་དེ་ལྡོག་བྱེད་ལམ་དང་། དེའི་འབྲས་བུའི་རྣམ་བཞག་ཀྱང་འགལ་ལ། རྟོགས་མ་རྟོགས་ཀྱི་ཁྱད་པར་ལ་མ་ལྟོས་པར་གཞི་འདི་འཁོར་འདས་གཉིས་སུ་ངེས་ན། འཁོར་བའི་དུས་ཀྱང་མྱང་འདས་རྟག་པར་ཡོད་པས། མུ་སྟེགས་རྟག་སྨྲ་དང་ཁྱད་འབྱེད་མི་ནུས་པར་ཐལ་ཏེ།

<5>[རྒྱུད་ལས། 
	{དེའི་ཕྱིར་དེ་ཡང་ཡང་དག་མིན། །
	ཡང་ན་རྒྱུ་ངེས་འབྲས་ངེས་པས༑ ༑
	བདག་རྟག་པ་དང་ཁྱད་མེད་འགྱུར། །}
ཞེས་སོ། །]
