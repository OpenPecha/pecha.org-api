direction: ltr

<5>(དང་པོ་ལྷུན་གྲུབ་གཞི་རུ་འདོད་པ་འཁྲུལ་སྟེ།) གཞི་ནི་འཁོར་འདས་ཀྱི་རྒྱུ་འབྲས་གཉིས་ཆའི་གཞི་ཡིན་པས། གཞི་ལ་རྒྱུ་ལྷུན་གྱིས་གྲུབ་ན། འབྲས་བུ་ཡང་དེ་ལྟར་གྲུབ་དགོས་པས་དེ་ལྟར་ན་རྒྱུ་འབྲས་གཉིས་གཅིག་ཏུ་ཐལ་བ་དང་། འབྲས་བུ་བསྐྱེད་པ་དགོས་མེད་དང་ཐུག་མེད་དུ་ཐལ་བས་གནོད་དེ། 

<5>[ཀློང་དྲུག་ལས། 
	{རྒྱུ་དང་འབྲས་བུ་ཐ་དད་ལས། །
	ཡང་ན་ལྷུན་གྲུབ་མ་ལགས་སོ། །
	དེ་བཞིན་རྒྱུ་དང་འབྲས་གཅིག་ན། །
	འབད་པ་རྣམས་ལ་དགོས་མེད་འགྱུར། །}
ཞེས་སོ། །]

<5>རང་ལུགས་ནི་གཞི་ཀ་དག་ཏུ་འདོད་པས་འཁོར་བར་མ་གྲུབ། རང་བཞིན་སྣ་ཚོགས་སུ་འདོད་པས་མྱང་འདས་མ་གྲུབ་པའོ། །
